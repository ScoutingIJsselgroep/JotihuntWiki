# Jotihunt Wiki
Hallo daar! Het lijkt erop dat je op de Wikipagina uit bent gekomen. Hier staat alle nuttige en minder nuttige informatie. Mocht je nog een aanvulling hebben, stuur dan een e-mailtje naar [Tristan](mailto:info@tristandeboer.nl).

## Algemene informatie
Dit is een jaarlijkse interactieve vossenjacht die wordt georganiseerd door het organisatieteam. Bij dit evenement jagen ('hunten') de deelnemende scoutinggroepen op vossenteams. De vossenteams, bestaande uit drie personen, verplaatsen zich door Gelderland. De locatie van de vossen wordt via hints bekend gemaakt via de spelsite, het is aan de deelnemende scoutinggroepen om deze hints te ontcijferen en zo een informatie te krijgen over de locatie en  looproute van de vossenteams, hierbij is het doel om de vossenteams te kunnen vinden ('hunten'). Vossenteams bewegen zich binnen een eigen deelgebied van Gelderland, met als doel een tegenhunt te plaatsen bij de deelnemende groepen binnen dit deelgebied. Naast het oplossen van hints en het jagen op de vossenteams krijgen de deelnemende scoutinggroepen opdrachten om uit te voeren. Geslaagde hints en het insturen van opdrachten leveren punten op. De scoutinggroep die na 30 uur de meeste punten heeft, wint de Jotihunt. 

## Voorbereidende opkomsten
Voor Jotihunt 2018 hebben we een aantal voorbereidende opkomsten. Hier hebben we jullie hulp hard bij nodig!
Het is erg fijn als je overal (op tijd) aanwezig kunt zijn. Daarnaast vinden we het belangrijk dat je sowieso één
van de voorbereidende opkomsten aanwezig bent. Alle opkomsten vinden plaats op het terrein van Scouting
IJsselgroep en Scouting Kompasnaald (Kwekerijweg 5, Gorssel) vanaf 19:30 uur.

* Vrijdag 28 september Voorbereidende opkomst (voorlichting, brainstorm en opdracht)
* Vrijdag 12 oktober Voorbereidende opkomst (voorlichting ouders, opdracht)
* Zaterdag 13 oktober Onofficiële voorbereidende opkomst
* Vrijdag 18 oktober tot 20 oktober Jotihunt 2018

## Hulp ouders
Tijdens de Jotihunt hebben we nog hulp van jullie ouders nodig!
* Rijden. Een goed strategisch vermogen (of gewoon geen gevaar op de weg)? Met een of twee scouts
ga je op pad om te jagen op vossen. Je bent hier ongeveer 3-4 uur mee bezig. Meer informatie? Kom
dan op vrijdag 12 oktober naar de voorlichting of geef je direct op via je zoon/dochter. Kilometers
kunnen vergoed worden, hiervoor ontvang je € 0,19/km.
* Koken zaterdagavond. Niet zo goed met de versnellingspook maar wel goed met een spatel? We zijn
op zoek naar een paar koks die op zaterdagavond 19 oktober een goede maaltijd klaar kunnen zetten
voor ongeveer 30 deelnemers. Hoeft niet al te moeilijk te zijn, als het maar voedzaam is!
* Ontbijt/lunchdienst. De meeste deelnemers zijn na een nachtje weinig slaap toe aan een bakje koffie
of een omelet. Maak jij die voor ons klaar op zondag 20 oktober tussen 07:00 – 10:00 uur of 12:00 –
14:00 uur.

Meer informatie? Kom dan op vrijdag 12 oktober van 19:30 tot 20:30 naar de voorlichting of neem contact op via
jotihunt@scouting-ijsselgroep.nl.

## Hunten.me: De website
Om het hunten en de communicatie een stukje makkelijker te maken, is de website [eej.moe](https://www.eej.moe) in het leven geroepen!

## GPS tracker app
Bij het aansturen van de auto's helpt het ons enorm om te weten waar die auto's zich precies bevinden. We hebben daarom een (Android) app gemaakt die ons voorziet met die locatiegegevens.

De app gebruikt GPS om zijn locatie vast te stellen. Vervolgens kijkt het of de knop om "Aan" staat en of er een naam is ingevuld. Als aan beide voorwaarden wordt voldaan, dan stuurt het de locatiegegevens met 3G/4G (of wifi) door naar onze server. Als je op pad gaat, probeer er dan voor te zorgen dat iemand in de auto de app aan heeft.

De app heet ['Jotihunt-app.apk'](https://github.com/ScoutingIJsselgroep/JotihuntWiki/raw/master/Jotihunt-app.apk) en is te vinden [hiero](https://github.com/ScoutingIJsselgroep/JotihuntWiki/raw/master/Jotihunt-app.apk). Klik het aan, druk op download en installeer het op je mobiel. Mocht je problemen hebben dan kan je je haatmail met Telegram naar mij (Tim) sturen. 

Volgens mij kan je het scherm van je mobiel uitdoen (en misschien kan je hem zelfs ook minimaleren) en dan zou hij locatiegevens moeten blijven versturen.
